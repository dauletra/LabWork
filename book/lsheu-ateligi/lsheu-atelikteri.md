# Өлшеу қателіктері

Физикалық эксперимент жүргізу кезіндегі негізгі іс-әрекет - қандай да бір физикалық шаманы өлшеу. _**Өлшеу**_ деп отырғанымыз өлшеніп жатқан шаманың бірлік өлшем ретінде қабылданған шамадан неше есе үлкен немесе кіші екенін анықтау _операциясы_. Өлшеу _**тура**_ және _**жанама**_ болуы мүмкін. Тура өлшеу кезінде физикалық шама тікелей өлшенеді. Оған мысал ретінде секундомермен өлшенген уақыт, вольтметрмен өлшенген кернеуді айтуға болады. Жанама өлшеу кезінде ізделінде шама сол шамамен математикалық тәуелділік арқылы байланысқан басқа шамаларды өлшеу нәтижесі арқылы есептеледі. Мысалы, электроплиткада бөлінетін жылу қуатын плитадағы ток күшін оның қысқыштарындағы кернеуге көбейту арқылы табуға болады. Мұндағы ток күші мен кернеу тікелей приборлар арқылы өлшенеді.

Кез-келген өлшеу тек жуық мәнін ғана береді. Эксперимент кезінде қандай да бір физикалық шаманы өлшеп алып, оның шынайы мәнін таптық деп тұжырымдай алмаймыз. Сондықтан алынған нәтиженің шынайы мәнге қаншалықты жақын екенін, яғни өлшеу дәлдігін, көрсетуіміз керек. Ол үшін алынған нәтижемен бірге жуықталған өлшеу қателігін көрсетеді. Мысалы, маятниктің тербеліс периодын өлшеу нәтижесінің төмендегідей жазбасы $$T=(2,5 \pm 0,2) с$$ $T$ периодтың шынайы мәні шамамен $2,3$ пен $2,7\ с$ аралығында жатады дегенді білдіреді.

$x$ физикалық шамасының _**абсолют қателігі**_ деп осы шаманың $X$ шынайы мәні мен өлшеу барысында табылған $x$ мәнінің айырмасын айтады. $$\Delta x = |X-x|$$

$x$ шамасының $\delta x$ салыстырмалы қателігі деп абсолют қателіктің шынайы мәннің модуліне қатынасын айтады. $$\delta x=\frac{\Delta x}{|X|}$$ Шаманың шынайы мәні белгісіз болғандықтан $$\delta x \approx \frac{\Delta x}{|x|}$$ деп көрсетуге болады.

Абсолют қателіктің өлшем бірлігі өлшеніп жатқан шаманың өлшем бірлігімен бірдей, ал салыстырмалы қателіктің өлшем бірлігі болмайды. Жоғарыда көрсетілген мысалдарда периодтың салыстырмалы қателігі $0,2\ с$, ал салыстырмалы қателігі - $0,08$ немесе $8%$.

Алынған нәтиженің қателігін бағалау және көрсету өте маңызды, өйткені олсыз алынған нәтиженің пайдасы жоқ.

Эксперимент барысында өткізгіштің температураға тәуелділігі зерттеліп жатқан болсын. Өлшеулер келесі мәндерді берді: $$t_1=10 \degree C \quad кезінде \quad R_1=100\ Ом$$ $$t_1=20 \degree C \quad кезінде \quad R_1=101\ Ом$$ Осы мәндерге қарап өткізгіш кедергісі температураға тәуелді деп айта аламыз ба? $1\ Ом$ айырмашылыққа мән беру қажет пе? #todo #қосу қателік 0,1 Ом болғанда, өлшеу нәтижесін 100,0 Ом деп жазар едік Бұл сұрақтарға өлшеу қателігін білмей жауап беру мүмкін емес. Егер қателік 0,1 Ом болса, айырмашылықтың мәні бар, яғни температура өскен сайын кедергі де артады. Ал егер қателік 2 Ом болса, алынған шамалар бойынша кедергі мен температураның тәуелділігі туралы ешнәрсе айта алмаймыз, олардың айырмашылығы кездейсоқ факторлардан болуы мүмкін, мысалы, өлшеуіш құралдардың қателігі.

Байқағанымыздай өлшеу қателігін білмей нәтиженің дәлдігін ғана емес, күтілген құбылыстың орын алғанын немесе орындалмағанына көз жеткізе алмаймыз.

Қателікті бағалау эксперименттік әдістемесіне де әсер етуі мүмкін. Нақты эксперимент кезінде соңғы нәтиженің қателігіне көптеген факторлар әсер етеді және олардың ішінен ең көп әсер ететінін бағалай алу өте маңызды. Сол кезде ғана қателіктің шамасын азайтуға әрекет жасауға болады.

Жоғарыда көрсетілген мысалда кедергіні анықтау үшін 1 суретте көрсетілгендей схема жасалған болсын. Ондағы вольтметрдің өлшеу қателігі 2,5%, ал амперметр - 0,1%. Ойланып көріңіз, осы жағдайда кедергінің температураға тәуелділігін байқадық деп айта аламыз ба? Кедергіні өлшеу тура ма, әлде жанама ма? !\[\[Pasted image 20240622165431.png]] Нәтиженің қателігі көбіне вольтметрдің қателігіне байланысты болып тұр және өлшеу дәлдігін арттыру үшін осы приборды ауыстыру керек, ал ток күшін өлшеудің дәлдігін арттырудың пайдасы жоқ.

Эксперименттің қандай дәлдікпен жасалу керектігі оның мақсатына байланысты, сондықтан барлық өлшеуді барынша үлкен дәлдікпен жасауға тырысудың керегі жоқ. Дегенмен көптеген эксперименттерде, әсіресе фундаменталды шамаларды (жарық жылдамдығы, заряд және электронның массасы және т.б.) өлшеу кезінде, бізге қандай дәлдік жеткілікті екені белгісіз. Осындай жағдайларда максималды дәлдікке жетуге ұмтыламыз. Үлкен дәлдікпен жүргізілген өлшеулер теориялық тұжырымдамаларды тексеруге мүмкіндік береді, теория мен эксперименттің айырмашылықтар жаңа теорияларға алып келеді.

Пайдаланылған әдебиеттер: \[4] Светозаров Элементарная обработка результатов измерении 2-е изд. 2005

