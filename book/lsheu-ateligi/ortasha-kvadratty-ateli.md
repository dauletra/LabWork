# Орташа квадраттық қателі

$x$ шамасының $\sigma\_x$ орташа квадраттық қателігі өлшеу қателігінің жалпы қабылданған әмбебап шамасы болып табылады. Бұл оның кейбір қасиеттерімен байланысты: өлшеу санын арттырған кезде орташа мәннің қателігінің азаюы және әртүрлі факторлардан пайда болған қателіктерді қосу мүмкіндігі.

(1) формула бойынша орташа мәнін есептеп $$\overline{x}=\frac{1}{n} \sum_{i=1}^{n}x_i \tag{1}$$ өлшеу нәтижелерінің орташа мәннен ауытқуларын $(x\_i- \overline{x})$ анықтаймыз. Орташа квадраттық қателік осы ауытқуын табамыз: $$\sigma_x=\sqrt{\frac{1}{n} \sum_{i=1}^n{\left( x_i - \overline{x} \right)}^2} \tag{2}$$ Жоғарыдағы формуладан көрініп тұрғандай орташа квадраттық қателіктің квадраты $$\sigma_x$$  өлшеудің нәтижелерінің орташадан ауытқуының квадратының орташасы. (2) формула $\sigma\_x$ жуық мәнін ғана береді. Нақты анықтау үшін (1) және (2) өрнектерді $n \rightarrow \infty$ шегінде есептеу керек. Тәжірибеде өлшеулер саны әрқашан шектеулі, сондықтан бұл өрнектерді $n$ шекті мәнінде қолданып, $\sigma\_x$ қандай да бір қателікпен анықтауға тура келеді.

Өлшеу нәтижелері үлкен шашырауы кезінде $\sigma\_x$ мәні де үлкен болатыны белгілі. Жеке өлшеу нәтижелеріне қарағанда $\sigma\_x$ кездейсоқ шама емес. Ол бүкіл өлшеу процесін сипаттайды және нәтижелердің шашырауын анықтайтын факторларға, яғни эксперимент әдістемесі, қолданылған приборлардың қасиеттері, экспериментатордың икемділігіне, тәуелді. Осыған байланысты (2) формула бойынша анықталған нәтиже $n$ өлшеулер санына аз ғана тәуелділігі.

Өлшеулердің соңғы нәтижесі жеке $x\_i$ мәні емес, $\overline{x}$ орташа мәні болып табылады. Осы $\overline{x}$ орташа мәннің шынайы меннен ауытқуын қарастырайық. Егер $n$ өлшеуден тұратын бірнеше өлшеулер топтамасын жасап әрқайсысы үшін орташа мәнін табатын болсақ, олардың бір-бірінен қандай да бір шамаға ауытқитынын байқаймыз. Бірақ олардың шашырауы жеке өлшеулердің шашырауынан әлдеқайда аз. Топтамадағы өлшеулер саны көп болған сайын, орташа мәндердің ауытқуы да азырақ. Басқа сөзбен айтқанда көбірек өлшеу жасаған сайын, орташаның мәні шынайы мәнге жақынырақ болады.

Орташа мәндердің шашырауын $\sigma\_\overline{x}$ орташаның орташа квадраттық қателігі арқылы сипаттаймыз. $\sigma\_\overline{x}$ және $\sigma\_x$ шамалары арасында қарапайым байланыс бар: $$\sigma_\overline{x} = \frac{\sigma_x}{\sqrt n} \tag{3}$$ яғни $n$ өлшеулердің орташасының орташа квадраттық қателігі жекелеген өлшеулердің орташа квадраттық қателігінен $\sqrt{n}$ есе аз. Бұл формула өлшеулер топтамасының нәтижесінің дәлдігі топтамадағы өлшеулер санына қалай тәуелді екенін және дәлдікті арттырудың жолын көрсетеді.

\#todo (3) формуланың қорытылып шығарылуы

Мысалы, эксперимент нәтижесінің кездейсоқ қателігін 10 есе азайту керек. Бұл қателік $\sigma\_\overline{x}$ арқылы анықталады және оны азайту үшін не жекелеген өлшеулердің ауытқуы 10 есе азаятындай етіп эксперимент әдістемесін өзгерту керек, не әдістемені сол күйі сақтай отырып өлшеулер санын 100 есе арттыру керек. Тәжірибеде осы екі жол да қолданылады, бірақ оқу зертханасында эксперимент әдістемесі нақты қойылған, сондықтан дәлдікті арттыру үшін өлшеулер санын ғана арттыруға болады.,

Осылайша кездейсоқ қателіктің негізгі өлшемі $\sigma\_\overline{x}$ орташаның орташаквадраттық қателігін (2) және (3) формулаға сәйкес: $$\sigma_\overline{x} = \frac{1}{n} \sqrt{\sum_{i=1}^n \left(x_i-\overline x \right)^2} \tag{4}$$

Мысал 2. Өткізгіштің $d$ диаметрін анықтап оның орташа квадраттық қателігін есептеу керек. Микрометр арқылы жүргізілген өлшеулер нәтижесі келесідей: 1,86 мм, 1,80 мм, 1,88 мм, 1,79 мм, 1,81 мм, 1,83 мм. Алдымен мәндерді төмендегі кестеге енгізіп, есептеу нәтижелерін қосымша жазып отарамыз.

| №     | $d\_i$, мм | $\|d\_i-\overline{d}\|$, мм | $\left(d\_i-\overline{d} \right)^2$, мм | Нәтиже |
| ----- | ---------- | --------------------------- | --------------------------------------- | ------ |
| 1     | 1,86       | 0,03                        | $9 \cdot 10^{-4}$                       |        |
| 2     | 1,80       | 0,03                        | $9 \cdot 10^{-4}$                       |        |
| 3     | 1,88       | 0,05                        | $25 \cdot 10^{-4}$                      |        |
| 4     | 1,79       | 0,04                        | $16 \cdot 10^{-4}$                      |        |
| 5     | 1,81       | 0,02                        | $4 \cdot 10^{-4}$                       |        |
| 6     | 1,83       | 0,00                        | $0$                                     |        |
| Сумма | 10,97      |                             | $63 \cdot 10^{-4}$                      |        |

Өлшеу реті келесідей: $\sum\_{x=1}^n d\_i$ анықтап $\overline{d}$ есептейміз, одан кейін үшінші және төртінші бағандарды толтырамыз. $\sum\_{i=1}^n \left(d\_i-\overline{d} \right)^2$ және $\sigma\_\overline{d}=\frac{1}{n} \left(d\_i - \overline{d} \right)^2$ есептейміз.
