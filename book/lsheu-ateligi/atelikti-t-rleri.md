# Қателіктің түрлері

Қателіктерді екі түрге бөлуге болады - жүйелік және кездейсоқ.

Жүйелік қателіктер әдетте барлық өлшеулер сериясында тұрақты болып қалады, ал кездейсоқ қателіктер әртүрлі шамаларға ауытқып отырады.

Кездейсоқ қателер экспериментте міндетті түрде болады. Көп реттік өлшеулер кезінде жеке алынған өлшеудің шынайы мәнінен ауытқу себебі болып табылады, сондықтан оны қайталап өлшеу арқылы табуға болады. Бұл қателіктерді азайтудың сенімді жолдары бар. Өлшеу санын арттыра отырып және нәтиженің орташа арифметикалық мәнін таба отырып оның шынайы мәніне жақындай береміз.

Кездейсоқ қателіктің тағы бір түрі - дөрекі қателіктер. Оған приборды дұрыс оқымау, есепті дұрыс жазбау және т.б. жатады. Көп жағдайда дөрекі қателіктер бірден көзге түсіп тұрады, өйткені олардың мәні басқа шамаларға қарағанда ерекшеленіп тұрады. Өлшеу нәтижелерін өңдеу кезінде ондай жазбаларды алып тастаған жөн. Күмәнді жағдайлар кезінде алынған нәтиже дөрекі қателік пе, жоқ па оны арнайы математикалық процедуралар арқылы анықтайды.

Дөрекі қателікті тек бір шаманы бірнеше рет қайталап өлшеген кезде ғана байқауға болатынына назар аудару керек. Сондықтан қандай шама өлшенсе де өлшеуді міндетті түрде бірнеше рет жүргізу керек.

Қателіктің бұл түрін болдырмау үшін жұмысты нақты және мұқият орындап, есепті _**аккуратно**_ жазу керек. Жазбаларды алдын ала дайындалған кестеге енгізу қателіктің болуын азайтады.

Дөрекі қателіктерді болдырмаудың тағы бір жолы - зертханалық журналға прибордың шкаласынан алынған мәндерді ешқандай есептеусіз қалай бар, солай жазу керек.

Егер, мысалы, 75 бөлік бөлінген 300 В есептелген вольтметрде _**стрелка**_ 56 бөлікті көрсетсе, алдымен вольтметр көрсетуін шкала санымен, одан кейін вольтқа айналдырып жазу керек. Егер шкаланың бөлік құны өлшеніп жатқан шаманың бірлік мәніне сәйкес келсе, ешқандай есептеу қажет емес, алынған мәнді бірден ізделінді шаманың өлшем бірлігімен жазуға болады.

Жүйелік қателер өлшеу аспаптарының дұрыс жұмыс істемеуінен (секундомер тез немесе баяу жүреді, дұрыс емес сызғыш, т.б.) және эксперимент шарттары тексеріліп жатқан теориядан ерекшеленеді, ал бұл ерекшелік ешжерде ескерілмейді (мысалы, 1-суреттегі схемадағы амперметрдің кедергісі ескерілген жоқ). Жүйелік қателіктер кездейсоқ қателіктерге қарағанда қауіптірек, өйткені оларды анықтау қиынырақ. Барлық жағдайға қолдануға болатын әдіс жоқ, сондықтан әр жағдай үшін эксперимент әдістемесін _**тщательно**_ ойластырып, қолданылатын приборларды мұқият таңдау керек.
