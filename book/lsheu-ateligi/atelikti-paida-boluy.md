---
description: Өлшеуде қателіктің пайда болуы және қателікті білудің маңызы
---

# Қателіктің пайда болуы

**Өлшеу кезінде қателік міндетті түрде орын алады**

Қателіктің кез-келген өлшеумен бірге жүретінін көрсету үшін күнделікті өмірден қандай да бір өлшеудің мұқият қарасақ жеткілікті. Мысалы, ағаш ұстасы есік орнату үшін есіктің орынының биіктігін өлшеу керек болсын. Алғашқы жуық өлшеу ретінде ұста есіктің орынына қарап оны жобалап 210 см деп айтуы мүмкін. Бұл "өлшеуде" қателіктің болатыны анық. Егер қажет болса ұста есіктің орнының биіктігінің қателігін шамамен 205 см және 215 см аралығында деп айтар еді.

Егер оған биіктікті дәлірек өлшеу керек болса, онда ол өлшеуіш лентаны қолданып биіктікті 211,3 см деп табуы мүмкін. Бұл өлшем алдыңғысына қарағанда әлдеқайда дәлірек, дегенмен мұнда да қателіктің бары анық, өйткені ұста биіктіктің, мысалы, 211,3000 см ме, әлде 211,3001 см ме нақты айта алмайды.

Қалдық қателік бірнеше көзден пайда болып отыруы мүмкін. Олардың кейбірін ұста көбірек "жауапкершілікпен" қарай отырып жоюына болатын еді. Мысалы, қателіктің бір көзі өлшеуіш лентаның көрсеткішін оқуға кедергі жасайтын жарықтың жеткілікті болмауы; бұл мәселені жарықты жақсарту арқылы реттеуге болады.

Ал кей кезде қателіктің кейбір көздері өлшеу процесінің ажырамас бөлігі болып табылады және оны ешқашан толығымен жоя алмаймыз. Мысалы, ұстаның өлшеуіш таспасының шкаласы миллиметрмен емес, жарты сантиметр сайын бөлінген болсын. Мұндай кезде есіктің орынының биіктігі дәл жартысантиметрлік белгімен сәйкес келуі екі талай, егер сәйкес келмесе биіктіктің шамасын жарты сантиметрге дейін жуықтап айта аламыз. Есіктің орынының төбесі белгілердің бірімен сәйкес келген күннің өзінде белгінің қалыңдығы миллиметрдей болуы мүмкін; яғни ұста төбенің белгінің ішінде қай жерінде орналасқанын анықтау керек. Екі жағдайда да түбінде төбе белгінің орнына байланысты қайда орналасқанын бағалау керек және бұл қажеттілік өлшеу барысында қателікке алып келеді.

Штрихтары жұқа және жақынырақ орналасқан өлшеуіш лента арқылы ұста қателіктің шамасын азайта алады, дегенмен оны толығымен жойып жою мүмкін емес.



Мәліметтер толығымен төменде көрсетілген кітаптан аударылып алынған:

John R. Taylor - An Introduction to Error Analysis. The Study of Uncertainies in Physical Measurements. Second Edition, 1997
